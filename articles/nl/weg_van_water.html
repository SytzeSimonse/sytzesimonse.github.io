<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>De Weg van Water | Sytze Simonse</title>
    <script src="https://cdn.tailwindcss.com?plugins=typography"></script>
</head>

<body class="max-w-4xl mt-16 mb-8 font-mono mx-auto p-4 border-black-50 border-2">

    <nav class="mb-10 text-base border-b-2 border-black pb-2 flex justify-between">
        <a href="../../index.html" class="hover:bg-black hover:text-white px-1">TERUG</a>
    </nav>

    <main class="max-w-3xl space-y-8">
        <header>
            <h1 class="text-4xl font-bold uppercase tracking-tighter leading-none mb-2">
                De Weg van Water
            </h1>
            <h2 class="text-xl italic text-gray-700">Waarom juist de zwevende kiezer hoop biedt</h2>
            <p class="mt-4 text-sm font-mono uppercase tracking-widest text-gray-500">
                Ingezonden voor de Marc Chavannesprijs
            </p>
        </header>

        <article
            class="prose prose-slate max-w-none prose-headings:border-b prose-headings:border-black prose-a:text-blue-600">
            <p>In 2023 toonde het Nederlandse volk opnieuw zijn onvrede met het huidige politieke establishment. Bij de
                Tweede Kamerverkiezingen zagen we een historische verschuiving in het stemgedrag, met de PVV die maar
                liefst 37 zetels behaalde <a href="#ref-1">[1]</a>. De nieuwe partijen, NSC en BBB, behaalden ook
                spectaculaire resultaten, terwijl de eerdere populistische nieuwkomer Forum voor Democratie juist een
                grote nederlaag leed. Sinds de opkomst van het moderne populisme in Nederland, geïntroduceerd onder
                Fortuyns' LPF, lijkt het stemgedrag van de kiezer steeds grilliger te worden.</p>

            <p>Deze electorale volatiliteit wordt doorgaans als probleem gezien. "De kiezer accepteert geen 'nee',"
                betoogde Tom Lash in zijn winnende Marc Chavannes-essay van vorig jaar <a href="#ref-2">[2]</a>. De
                wispelturige kiezer wordt neergezet als een verwend kind dat onrealistische verwachtingen koestert
                jegens politici. De populist speelt hier handig op in met de belofte wél aan deze verwachtingen te
                kunnen voldoen – door keuzes te maken die de 'bestuurlijke elite' zogenaamd niet zou durven te nemen.
            </p>
            <p>

                Maar wat als deze electorale volatiliteit juist een democratische kracht is? Wat als de huidige
                populistische opmars geen doorzettende trend is, maar de laatste stuiptrekking van een politiek die niet
                meer past bij onze tijd?
            </p>

            <p>In verzuilde tijden bleef de kiezer trouw aan haar partij, ongeacht de prestaties van de gekozen
                volksvertegenwoordigers <a href="#ref-3">[3]</a>. De moderne kiezer is een zwevende kiezer, en maakt bij
                elke verkiezing een nieuwe overweging. Dit heeft twee belangrijke, hoopvolle voordelen: snellere
                democratische correcties bij falend bestuur, én ruimte voor innovatieve politieke visies.</p>

            <p>Wilders is geen nieuwkomer in de Tweede Kamer. Het is echter wel voor het eerst dat hij daadwerkelijk
                regeringsverantwoordelijkheid draagt. Waar voorheen vooral kritiek kon worden geleverd vanuit de
                oppositie, moeten er nu concrete resultaten worden geboekt. De weerbarstige werkelijkheid legt de
                bestuurlijke onervarenheid van de populisten bloot; verkiezingsbeloftes blijken in de praktijk
                onhaalbaar.</p>

            <p>Volgens socioloog Zygmunt Bauman leven we in een tijdperk van 'vloeibare moderniteit' (liquid modernity)
                <a href="#ref-4">[4]</a>. Traditionele structuren - een levenslang huwelijk, het wekelijks kerkbezoek,
                de vaste baan – zijn vervangen door constante verandering en vluchtige verbintenissen. Het individu
                draagt zelf de verantwoordelijkheid voor het vinden van zijn weg in het leven: bepalen wat goed en fout
                is, definiëren wat geluk betekent en het vinden van zijn plaats in de wereld.</p>

            <p>Waar deze fluïditeit aan de ene kant vrijheid biedt, creëert het bij veel mensen ook een gevoel van
                onzekerheid en angst <a href="#ref-5">[5]</a>. Onze wereld heeft in korte tijd ingrijpende veranderingen
                doorgemaakt. Denk aan progressieve maatschappelijke ontwikkelingen, zoals de opkomst van
                emancipatiebewegingen rond LGBTQ+ en antiracisme. Globalisering zorgt bovendien voor meer verbondenheid
                op sociaal, economisch en cultureel vlak, maar leidt ook tot maatschappelijke spanning <a
                    href="#ref-6">[6]</a>. Daarbovenop komt de exponentieel versnellende technologische vooruitgang –
                met name op het gebied van AI – die alle aspecten van ons menselijk bestaan raakt.</p>

            <p>Deze razendsnelle veranderingen vragen veel van de hedendaagse burger. Waar vroeger de gemeenschap, kerk
                of andere instituten richting boden, staat het individu nu vaak alleen in het navigeren van deze
                chaotische wereld.</p>

            <p>Het is dan ook te begrijpen dat men zoekt naar houvast, naar zekerheid in onzekere tijden. Populisme komt
                niet voort uit kwaadwilligheid of domheid, maar uit een legitieme, menselijke reactie op een wereld die
                steeds lastiger te begrijpen is. De kiezer zoekt hoop en houvast in leiders die stabiliteit, herstel van
                orde en duidelijkheid beloven te brengen in een wereld waarvan zij zich vervreemd voelt.</p>

            <p>"Niets is zachter of flexibeler dan water," schrijft Laozi in de Daodejing, "en toch kan niets het
                weerstaan." <a href="#ref-7">[7]</a> Water lijkt mee te geven, maar slijt uiteindelijk bergen weg. Het
                neemt elke vorm aan, maar vindt altijd zijn weg naar beneden. Zo is het ook in onze nieuwe politieke
                werkelijkheid. Waar traditionele partijen decennialang als onwrikbare rotsblokken stonden in het
                politieke landschap, stroomt de kiezer nu als water om obstakels heen en verkent nieuwe waterwegen.</p>

            <p>Deze fluïditeit wordt gezien als een bedreiging - populisten spelen tactisch in op de angst voor
                verandering en bieden schijnzekerheid. Immigratie? Grenzen dicht. Gezondheidszorg? Meer handen aan het
                bed. Klimaat? Wetenschappers afdoen als "drammers".</p>

            <p>Net zoals stromend water kracht put uit beweging en aanpassing, zo ontleent onze democratie haar
                vitaliteit aan verandering. De huidige politieke fluïditeit is geen zwakte: een democratie die stagneert
                is als stilstaand water, waarin leven verstikt. Een democratie die stroomt, vernieuwt zichzelf
                voortdurend. En zoals water rotsen kan slijten, kan ook kiezersfluïditeit afrekenen met partijen,
                politici en bestuurders die niet leveren. In 2019 was Forum voor Democratie nog de grootste partij bij
                de Provinciale Statenverkiezingen <a href="#ref-8">[8]</a>, maar in 2023 alweer gereduceerd tot slechts
                2 zetels in de Eerste Kamer en 3 in de Tweede <a href="#ref-9">[9]</a>. Kiezers herkenden het contrast
                tussen de grootse beloften en de magere resultaten, en verlieten de partij.</p>

            <p>Dit verantwoordingsmechanisme werkt effectiever in een beweeglijke democratie. De huidige coalitie
                illustreert dit treffend. Op vrijwel elke hoofdlijn uit het eufemistisch genaamde 'Hoop, lef en
                trots'-coalitieakkoord heeft men al moeten inboeten. Wilders beloofde het 'strengste asielbeleid ooit',
                maar van de aangekondigde totale asielstop is geen sprake <a href="#ref-10">[10]</a>. De BBB verzette
                zich fel tegen 'gedwongen' krimp van de veestapel, maar ziet nu hoe juridische realiteiten deze belofte
                onhoudbaar maken <a href="#ref-11">[11]</a>. Ook NSC moest kernpunten opgeven: het beloofde
                constitutionele hof, hét vlaggenschip van hun bestuurlijke vernieuwingsagenda, lijkt erg ver weg <a
                    href="#ref-12">[12]</a>.</p>

            <p>Deze voorbeelden tonen aan hoe confrontatie met bestuurlijke realiteit de populistische beloftes
                ontmaskert. Juist het feit dat populisten nu moeten regeren, versnelt dit proces. Waar zij in de
                oppositie konden volstaan met kritiek en simplistische oplossingen, staan zij nu voor de uitdaging
                concrete resultaten te boeken – of te erkennen dat hun beloftes onhaalbaar waren. Dit vormt geen
                tijdelijk obstakel maar een fundamentele uitdaging die inherent is aan populistische politiek.
                Politicoloog Matthijs Rooduijn (UvA) bevestigt dit patroon in zijn onderzoek: "Zodra populistische
                partijen meeregeren, verliezen ze meer dan gemiddeld kiezers." <a href="#ref-13">[13]</a></p>

            <p>Kiezers ontwikkelen wat je een 'democratische immuniteit' zou kunnen noemen – na blootstelling aan
                populistische retoriek en de onvermijdelijke teleurstelling bij implementatie, worden ze minder vatbaar
                voor dezelfde tactieken.</p>

            <p>Deze democratische immuniteit heeft alles te maken met wat psychologen de 'locus of control' noemen.
                Wanneer burgers geloven dat onze samenleving zelf controle heeft over haar lot en collectief problemen
                kan oplossen, is er minder behoefte aan populistische heilsbeloften <a href="#ref-13">[13]</a>.
                Collectieve teleurstelling kan, paradoxaal, juist collectieve daadkracht versterken: burgers zien dat
                complexe problemen niet worden opgelost door grootse beloftes en zondebok-politiek. Dit verschuift de
                'locus of control' van externe factoren (de elite, buitenlanders, het systeem) naar de gemeenschap zelf,
                waardoor burgers minder vatbaar worden voor nieuwe populistische 'verlossers'.</p>

            <p>Polen is een recent voorbeeld hiervan. In 2023 werd de populistische PiS-partij na acht jaar weggestemd,
                ondanks een ongekend agressieve verkiezingscampagne <a href="#ref-14">[14]</a>. Een brede
                oppositiecoalitie onder leiding van Donald Tusk bood een geloofwaardig alternatief. In een relatief
                conservatief land als Polen kozen burgers uiteindelijk voor een redelijk progressief alternatief na te
                hebben geleden onder jaren van populistisch bestuur <a href="#ref-15">[15]</a>.</p>

            <p>En daar ligt de sleutel: voor werkelijke democratische vernieuwing is niet alleen een kritische, en ja –
                wispelturige - kiezer nodig, maar ook een hoopvol alternatief. Met nieuwe partijen als Volt, Denk en
                PvdD krijgt de kiezer ook steeds meer te kiezen. Deze gestaag groeiende partijen <a
                    href="#ref-16">[16]</a> bieden een idealistische toekomstvisie voor de lange termijn die afwijkt van
                het politieke middenveld. Ze richten zich op de problemen van deze tijd en gaan constructief en
                beleidsmatig te werk, in tegenstelling tot het destructieve en naïeve karakter van populistische
                partijen.</p>

            <p>Als andere democratische partijen ook met innovatieve plannen durven te komen, heeft de burger
                daadwerkelijk wat te kiezen: een realistisch én hoopvol alternatief. Partijen die de kiezer een betere
                toekomst kunnen voorhouden, onderbouwd met gedurfde maar realistische plannen, zullen juist nu kunnen
                rekenen op kiezerssteun, wanneer de kiezer wordt geconfronteerd met het falen van de huidige
                populistische regering.</p>

            <p>De naam van het coalitieakkoord, "Hoop, lef en trots" was eigenlijk nog zo slecht niet gekozen. Het vat
                precies samen wat we in de politiek nodig hebben. Hoop dat we, ondanks alle uitdagingen die er zijn, aan
                een betere toekomst bouwen. Lef, om vaker te kiezen voor onconventionele ideeën. En trots: erkennen dat
                we, als mensheid, op de schouders van reuzen staan.</p>

            <p>Tegen de populist ingaan is zinloos; en onnodig. Stroom langs hen, en durf te kiezen voor hoopvolle
                alternatieven. Vuur bestrijd je niet met vuur, maar met water. En juist jij, als burger, hebt hierin een
                cruciale rol. Besteed je aandacht aan degenen die een andere politieke cultuur voorstaan: politici die
                groots durven denken, maar hun visie onderbouwen met doordachte argumenten. Die eerlijk zijn over de
                complexiteit van problemen, zonder te vervallen in cynisme. En die hun standpunten durven bij te stellen
                als nieuwe inzichten daarom vragen.</p>

            <p>

                Een gezonde democratie is als een rivier die nooit stilstaat. Soms woelig, soms kalm, maar altijd in
                beweging. Dat is geen zwakte, maar haar grootste kracht.
            </p>

        </article>

        <section id="referenties" class="pt-10">
            <h3 class="text-2xl mb-2 border-b-2 border-black font-bold">Bronnen & Referenties</h3>
            <ul class="ml-5 space-y-1 text-sm font-mono">

                <ul>
                    <li class="mb-4" id="ref-1">Kiesraad. (2023, 4 december). "Kiesraad stelt uitslag
                        Tweede Kamerverkiezing 22 november 2023 vast." Geraadpleegd van <a
                            href="https://www.kiesraad.nl/actueel/nieuws/2023/12/01/kiesraad-stelt-uitslag-tweede-kamerverkiezing-22-november-2023-vast">https://www.kiesraad.nl/actueel/nieuws/2023/12/01/kiesraad-stelt-uitslag-tweede-kamerverkiezing-22-november-2023-vast</a>
                    </li>

                    <li class="mb-4" id="ref-2">Lash, Tom. (2024, 20 januari). <i>Kiezers willen geen 'nee' meer horen:
                            gevolg een politiek van valse beloftes.</i> De Correspondent. Geraadpleegd op 15 mei 2025,
                        van <a
                            href="https://decorrespondent.nl/15578/kiezers-willen-geen-nee-meer-horen-gevolg-een-politiek-van-valse-beloftes/b5abfdfb-eb3a-0eff-1452-dd018ff9b889">https://decorrespondent.nl/15578/kiezers-willen-geen-nee-meer-horen-gevolg-een-politiek-van-valse-beloftes/b5abfdfb-eb3a-0eff-1452-dd018ff9b889</a>
                    </li>

                    <li class="mb-4" id="ref-3">Parlement.com. (z.d.). <i>Verzuiling.</i> Geraadpleegd op 15 mei 2025, van <a
                            href="https://www.parlement.com/id/vh8lnhrpfxub/verzuiling">https://www.parlement.com/id/vh8lnhrpfxub/verzuiling</a>
                    </li>

                    <li class="mb-4" id="ref-4">Bauman, Z. (2013). <i>Liquid modernity.</i> John Wiley &amp; Sons.</li>

                    <li class="mb-4" id="ref-5">Ipsos. (2022, 14 februari). <i>Immigratie, etniciteit en religie gezien als
                            voornaamste bronnen van maatschappelijke spanning.</i> Geraadpleegd op 15 mei 2025, van <a
                            href="https://www.ipsos.com/nl-nl/immigratie-etniciteit-en-religie-gezien-als-voornaamste-bronnen-van-maatschappelijke-spanning">https://www.ipsos.com/nl-nl/immigratie-etniciteit-en-religie-gezien-als-voornaamste-bronnen-van-maatschappelijke-spanning</a>
                    </li>

                    <li class="mb-4" id="ref-6">Filosofie.nl. (z.d.). <i>Lao Zi.</i> Geraadpleegd op 15 mei 2025, van <a
                            href="https://www.filosofie.nl/filosofen/lao-zi/">https://www.filosofie.nl/filosofen/lao-zi/</a>
                    </li>

                    <li class="mb-4" id="ref-7">NOS Nieuws. (2019, 21 maart). <i>Forum grootste met 13 zetels, coalitie verliest
                            meerderheid in Senaat.</i> Geraadpleegd op 15 mei 2025, van <a
                            href="https://nos.nl/artikel/2276945-forum-grootste-met-13-zetels-coalitie-verliest-meerderheid-in-senaat">https://nos.nl/artikel/2276945-forum-grootste-met-13-zetels-coalitie-verliest-meerderheid-in-senaat</a>
                    </li>

                    <li class="mb-4" id="ref-8">Parlement.com. (z.d.). <i>Forum voor Democratie (FvD).</i> Geraadpleegd op 15 mei
                        2025, van <a
                            href="https://www.parlement.com/id/vkbfkzyuqytw/partij/forum_voor_democratie_fvd">https://www.parlement.com/id/vkbfkzyuqytw/partij/forum_voor_democratie_fvd</a>
                    </li>

                    <li class="mb-4" id="ref-9">Rijksoverheid. (2025, 1 januari). <i>Asielinstroom per week in 2025.</i> Geraadpleegd
                        op 15 mei 2025, van <a
                            href="https://www.rijksoverheid.nl/documenten/publicaties/2025/01/01/asielinstroom-per-week-in-2025">https://www.rijksoverheid.nl/documenten/publicaties/2025/01/01/asielinstroom-per-week-in-2025</a>
                    </li>

                    <li class="mb-4" id="ref-10">V-focus. (2025, 19 februari). <i>Krimp Nederlandse veestapel zet door in 2025 en
                            2026.</i> Geraadpleegd op 15 mei 2025, van <a
                            href="https://www.v-focus.nl/2025/02/19/krimp-nederlandse-veestapel-zet-door-in-2025-en-2026/">https://www.v-focus.nl/2025/02/19/krimp-nederlandse-veestapel-zet-door-in-2025-en-2026/</a>
                    </li>

                    <li class="mb-4" id="ref-11">De Telegraaf. (2025). <i>Heibel in kabinet en coalitie over NSC-plan voor
                            constitutioneel hof: 'Ze willen altijd nog een stap verder'.</i> Geraadpleegd op 15 mei
                        2025, van <a
                            href="https://www.telegraaf.nl/nieuws/397796879/heibel-in-kabinet-en-coalitie-over-nsc-plan-voor-constitutioneel-hof-ze-willen-altijd-nog-een-stap-verder">https://www.telegraaf.nl/nieuws/397796879/heibel-in-kabinet-en-coalitie-over-nsc-plan-voor-constitutioneel-hof-ze-willen-altijd-nog-een-stap-verder</a>
                    </li>

                    <li class="mb-4" id="ref-12">Universiteit van Amsterdam. (2021, februari). <i>Populisme in Nederland en
                            verkiezingen.</i> Geraadpleegd op 15 mei 2025, van <a
                            href="https://www.uva.nl/shared-content/faculteiten/nl/faculteit-der-maatschappij-en-gedragswetenschappen/nieuws/2021/02/verkiezingen-populisme-nederland-en-verkiezingen.html">https://www.uva.nl/shared-content/faculteiten/nl/faculteit-der-maatschappij-en-gedragswetenschappen/nieuws/2021/02/verkiezingen-populisme-nederland-en-verkiezingen.html</a>
                    </li>

                    <li class="mb-4" id="ref-13">Turi, Z., et al. (2023). <i>Locus of control and populist attitudes: A systematic
                            review.</i> PubMed. Geraadpleegd op 15 mei 2025, van <a
                            href="https://pubmed.ncbi.nlm.nih.gov/36480533/">https://pubmed.ncbi.nlm.nih.gov/36480533/</a>
                    </li>

                    <li class="mb-4" id="ref-14">NOS Nieuwsuur. (2023, 15 oktober). <i>Agressieve verkiezingscampagne in Polen:
                            haatzaaien en geweld zijn nu standaard.</i> Geraadpleegd op 15 mei 2025, van <a
                            href="https://nos.nl/nieuwsuur/artikel/2493855-agressieve-verkiezingscampagne-in-polen-haatzaaien-en-geweld-zijn-nu-standaard">https://nos.nl/nieuwsuur/artikel/2493855-agressieve-verkiezingscampagne-in-polen-haatzaaien-en-geweld-zijn-nu-standaard</a>
                    </li>

                    <li class="mb-4" id="ref-15">VRT NWS. (2023, 24 oktober). <i>Polen verkiezingen: oppositie schuift Tusk naar
                            voren als kandidaat.</i> Geraadpleegd op 15 mei 2025, van <a
                            href="https://www.vrt.be/vrtnws/nl/2023/10/24/polen-verkiezingen-oppositie-schuift-tusk-naar-voren-als-kandida/">https://www.vrt.be/vrtnws/nl/2023/10/24/polen-verkiezingen-oppositie-schuift-tusk-naar-voren-als-kandida/</a>
                    </li>

                    <li class="mb-4" id="ref-16">de Volkskrant. (2024, 10 maart). <i>Partij voor de Dieren blijft gestaag groeien in
                            ledenaantallen, Denk groeit het hardst.</i> Geraadpleegd op 15 mei 2025, van <a
                            href="https://www.volkskrant.nl/politiek/partij-voor-de-dieren-blijft-gestaag-groeien-in-ledenaantallen-denk-groeit-het-hardst~b3691f40/">https://www.volkskrant.nl/politiek/partij-voor-de-dieren-blijft-gestaag-groeien-in-ledenaantallen-denk-groeit-het-hardst~b3691f40/</a>
                    </li>
                </ul>
        </section>
    </main>
    <footer class="h-full text-xs border-t-2 pt-4 text-center">
        <p>© 2025 Sytze Simonse. This site is hand-coded, without the use of generative AI, and hosted on GitHub Pages.</p>

        <p class="pt-2">This website follows the <a href="https://brutalist-web.design/#detailed-guidelines">guidelines on brutalist webdesign.</a></p>
    </footer>
</body>

</html>